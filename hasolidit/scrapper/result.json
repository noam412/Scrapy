[
{"url": "https://www.hasolidit.com/%d7%90%d7%9c-%d7%aa%d7%93%d7%91%d7%a8%d7%99-%d7%a2%d7%9c-%d7%91%d7%99%d7%98%d7%a7%d7%95%d7%99%d7%9f-%d7%93%d7%99%d7%91%d7%99%d7%93%d7%a0%d7%93", "article_number": "post-5971", "category": "שונות", "title": null, "body": "מאות שנים אחרי שתזאוס גיבורה המיתולוגי של אתונה הלך לעולם שכולו טוב, ספינתו המקודשת נותרה לעגון בנמל העיר כאנדרטה לזכרו. בהדרגה, פגעי הזמן החלו נותנים אותותיהם בכלי השיט העתיק. תושבי אתונה החליפו את קורות העץ המרקיבות, שיקמו את הירכתיים ותפרו מפרשים חדשים. השיפוץ המתמשך הוביל  : האם הספינה שעוגנת בנמל אתונה היא עדיין ספינתו של תזאוס, הגם שרוב חלקיה המקוריים הוחלפו מזמן? נזכרתי בפרדוקס הזה קצת אחרי יום הולדתי ה-40 שחל לאחרונה. במובנים רבים, אני מרגישה שאני אדם שונה מאד מכפי שהייתי כשרק התחלתי לכתוב כאן. פתחתי את הבלוג הזה מתוך הנחה (פסקנית) שפיצחתי את השיטה. המטרה בשנות ה-30 המוקדמות שלי הייתה חירות ואינדיבידואליזם בכל מחיר. זה קסם לי, והתכתב עם רעיונות ליברטריאנים שהעסיקו אותי בשעתו. היעד הוגדר על דרך השלילה. ידעתי שאני בעיקר רוצה לברוח ממשהו (\"מרוץ העכברים\"), דהיינו, שאיש לא ישלוט בי, בזמני, בנוכחותי או בכספי. לא היה לי ברור כל כך לאן בדיוק אני בורחת או מה אעשה בזמן שיתפנה. זה גם לא היה לי מאד חשוב. דמיינתי נירוונה אמורפית של אי-תלות באחרים, וזו הייתה התכלית. היעד היה עמום, אבל השיטה הייתה ברורה. היא הסלוגן של הבלוג הזה עד היום: \" \". למדי לחיות היטב על מעט – אפילו מעט מאד, הזרימי בשיטתיות את עודפי ההכנסה שלך לתיק השקעות עוקב מדדים והמתיני. כשהתיק גדול מספיק כדי שאפשר יהיה לכסות ממנו את צרכי המחייה המועטים שלך – ניצחת. ואכן, ניצחתי – אם כי הניצחון דאז הוגדר במונחים  . אלא שבינתיים החיים קרו. מצאתי זוגיות (2017).   לעולם (2021). בין לבין אמי האהובה אובחנה עם אלצהיימר לפני שמלאו לה 70. התפיסה שלי עברה מאינדיבידואליסטית למשפחתית. תוכן חדש נוצק לחיי. ההוצאות שלי גדלו. האחריות שלי – כלפי אחרים – נעשתה כבדה יותר. התכנונים הפיננסים שלי מפעם איבדו רלוונטיות. לפתע עומתתי חזיתית עם שאלות של זמן, סיכון ומשמעות, והיעדים שלי לבשו צורה ברורה ומוצקה יותר. בד בבד, גם הסביבה השתנתה.  אירגנה לי מפגש לא נעים עם סיבולת הסיכון שלי, וחידדה את האפשרות המעשית לקיומו של ברבור שחור שיגרור את חירותי הכלכלית שאולה בבת אחת.   הנכיחה את השבריריות והאקראיות של החיים וסדקה את השיריון המנטלי המתקרא \"חשיבה לטווח ארוך\". ובתווך, החברה בה אני חיה עברה ועוברת תהליכים עגומים – כמו הפוליטיזציה של האמונה, הארדואניזציה של השלטון, הפלסטיניזציה של נאמניו, ומלחמת הנקם הרב זרועית שמנוהלת נגד המסד המכונן של מדינת ישראל. התוצאה של כל אלה היא שהתחלתי לאמץ חשיבה \"חירומית\" ביחס לעתיד כאן, כחלק ממיעוט חילוני-מערבי מתגונן במדינה שהולכת ונטמעת במדבר הנחשל שעוטף אותה. העובדות השתנו לצד נסיבות חיי. והשינוי היה עמוק מספיק כדי לוותר ולפעמים אף   ברעיונות שהייתי קולנית מאד לגביהם בעבר. אני כבר לא חוסכת באופן \"אגרסיבי\" (70%+ מההכנסה). זה כבר לא הכרחי, בהתחשב בשווי הנקי שלי, ובכנות, גם לא מאד מעניין כשיש לך ילד קטן. ובעוד שאני עדיין מקפידה לסיים כל חודש בעודף ומצבנו התזרימי רחוק מלהידמות להר געש פעיל בסומטרה, אני סבורה שהוצאות משק הבית שלנו נמצאות כיום בטווח הנורמה עם נטיה לצד השמרני. אין לי חרטות לגבי העבר. מינימליזם ויעילות עדיין קוסמים לי. אני עדיין סבורה שיוקר המחייה הוא במידה לא מבוטלת פונקציה של  , כלומר, קיומן (או היעדרן) של מיומנויות חיים שמאפשרות להפיק יותר מכל שקל. אבל מה שהיה נכון כרווקה בגילאי 20 ו-30 פחות מתאים בגיל 40 עם פעוט. יש לי פחות אנרגיה, מוטיבציה וסבלנות להשקיע בזה. אני גם מרשה לעצמי להיות הרבה יותר פוליטית. לא כי אני רוצה, אלא משום שאני מרגישה שמציאות חיינו בשנים היסטוריות אלה שוללת ממני את הלוקסוס להישאר א-פוליטית רק בגלל החשש שמא אנכר קוראים מסוימים. בתחילת הדרך כתבתי, באופן אגבי, נגד   ו . אני עדיין מאמינה שמדובר באידיאולוגיות נפל. אבל הן לא מתקרבות, במונחים של ממשיות הסיכון הנשקף מהן במציאות הישראלית, לריסוק יזום של החומות החוצצות בין הווילה לג'ונגל. אני כבר לא משקיעה פסיבית טהרנית. פחות משליש מתיק ההשקעות שלי מושקע כיום בקרנות סל צוברות מחקות מדדי מניות גלובליים. במקום זה, אני משקיעה בעיקר במניות דיבידנד צפון-אמריקניות שלוקטו באופן אקטיבי (כן, כן) לפי קריטריונים של איכות וצמיחה. המטרה שלי כעת היא לבסס זרם הכנסה פסיבית מהחברות החשובות בעולם, שאמור להכפיל את עצמו, בשאיפה, אחת ל-7 שנים, מבלי לוותר על פוטנציאל עליית ערך. האסטרטגיה הזו מאפשרת לי לקצור את פירות ההשקעה שלי באופן שוטף, ככסף מזומן שמתקבל מדי חודש, ולא כרווחי הון רעיוניים שעלולים להתפוגג כלעומת שבאו. , מתאימה יותר לנסיבותיי (גיל + הון), לצרכיי, להעדפותיי ולמבנה האישיות שלי, במיוחד לאור ההתפתחויות שתיארתי לעיל.  היא גם תלויה פחות במצב הרוח של שוק המניות. כ-4% מתיק ההשקעות שלי מוקצים לביטקוין, אותה \"ספקולציה\" שלעגתי לה בתחילת הדרך עד שהתחלתי לקנות  . מבין כל התכונות של ביטקוין, האפשרות לגשת לנכס מכל מקום בעולם, ללא תלות בהרשאה של צד ג' כלשהו, מקנות לו דווקא תכונות של נכס לשעת חירום. לכן, בעיני, התזה בעד ביטקוין התחזקה מאד בשנתיים האחרונות, במיוחד מנקודת מבט ישראלית. אפשר אולי לחשוב על השינויים הללו כמעין גלגול מתקדם של  , שאיתו פתחתי את הבלוג הזה. ביטקוין, למשל, מציע יתרונות זהים לזהב רק עם לוגיסטיקה מופשטת ואפסייד גבוה יותר. ההכנסה השוטפת ממניות דיבידנד מחליפה את ההכנסה מאגרות החוב (לטווח קצר וארוך) שהארי בראון המליץ לשלב בתיק, שהרי כידוע, רוב התשואה מאג\"ח המוחזק לפדיון מתקבלת מהכנסת הריבית. אני לא מרגישה בנוח להחזיק נכס כמו אגרת חוב ממשלת ישראל לטווח של 30 שנה ומעלה. אז כאן אנו עומדים. השנים נקפו. הצרכים השתנו. היעד נעשה קונקרטי יותר, מוגדר פוזיטיבית ומוכוון משפחה. השיטה השתנתה אף היא, באופן דרמטי, בהתאם לנסיבות החדשות ולהעדפות הסיכון המשתנות. ובעוד שעבורי ההתאמות הללו היו טבעיות במידה רבה (גם אם נדרשו נשימות עמוקות לפני שכתבתי עליהן בפומבי), זה לא היה המצב עבור כל קוראיו של הבלוג הזה. חוגים מסוימים בבלוגספרה הפיננסית בישראל מסרבים עד היום לקבל סטיות פומבית מעיקרי האמונה הדוקטרינרית של אסטרטגיית ההשקעה הפסיבית. חלקם משתוממים בפומבי כיצד זה שאני בוחרת להשקיע את כספי הפרטי שלא לפי \"עקרונות הקומון סנס\" של ג'ון בוגל שגוללתי כאן בעצמי בפוסטים ארוכים. אחרים זועמים ממש, פוסקים שבשינויים הללו אני חוטאת לציבור הקוראים שלי,  שאני מתעלמת מהאימפקט שיש לי על משקיעים בישראל, ושאני נותנת הכשר לאסטרטגיות השקעה \"מסוכנות\" (במקרה הרע) או \"למתקדמים\" (במקרה הטוב) ובכך מסתכנת בפגיעה כלכלית קשה בקוראיי. להבנתי, הכעס הזה מקפל בתוכו כמה טענות: אני חולקת על הקביעות הללו. הבלוג הזה קם ברקע הדי המחאה החברתית של 2011. הטענה העקרונית הייתה (ועודנה) שאדם יכול לשפר דרמטית את מצבו הכלכלי דרך שינויים בהתנהלותו האישית, שיהיו אפקטיביים לאין שיעור מהפגנות מחאה נגד פוליטיקאי זה או אחר בדרישה שיפתור את מצוקותיו מגבוה. אכן,   תמיד יהיו אנשים שצריך להציל מפני עצמם, אבל כהומניסטית, שמאמינה עד היום בערכים כמו אינדיבידואליזם,  , אני סבורה שלרוב בני האדם יש כשירות ללמוד, לחסוך, להשקיע ולנהל את הכסף שלהם בעצמם. זו גם הסיבה שהקפדתי לאורך השנים לא להאכיל אף אחד בכפית. במקום להגיש דגים, אני מסבירה איך לדוג. במקום לפרסם כאן את תיק המניות שלי, אני מסבירה  . במקום \"להנגיש ידע\", אני רוצה לעורר מחשבות על כסף דרך חוויותיי האישיות. אני יוצרת תוכן, לא מוכרת תוכן. אני לא מחויבת לאיזה קורפוס סופי של ידע שנארז לקורס ונמכר באלפי שקלים כתפארת יצירתי המונוליתית. אין לי יומרות לשווק לאנשים פתרונות מן המוכן, כל שכן לקחת אחריות על פתרונות כאלה. הדגש שלי הוא על ה\"למה\" וה\"איך\", כשהשאיפה תמיד להעצים קוראים ולעודד אותם להמשיך לחקור בעצמם.  מבססים את טענתי שאנשים מסוגלים לעשות זאת בעצמם. וגם אם אני טועה, ורוב צרכני התוכן הפיננסי בישראל הם אכן בורים מוחלטים שאינם כשירים לנהל את כספם בעצמם, אז האם המסקנה המתחייבת היא שהשקעה פסיבית עצמאית במדדים צריכה להיות ברירת המחדל עבורם? לדעתי התשובה שלילית. אם רוב המשקיעים באמת עלולים להזיק לעצמם, המסקנה המתחייבת היא שעליהם להסיר עצמם מהמשוואה ולהאציל את ניהול הכספים לאנשים מקצוע. לא לקנות קורס יקר ובוודאי שלא לפתוח חשבון מסחר עצמאי. אני מבינה את סוד הקסם בהשקעה פסיבית במדדי שוק רחבים. יש, הרי, סיבה טובה ש-30% מהתיק שלי עדיין מושקעים כך. זו אסטרטגיה פשוטה להפליא ליישום ברמה הטכנית, קלה יחסית להבנה (בוודאי להדיוטות שזהו להם המפגש הראשון עם שוק ההון) והחשוב מכל – יכולה להניב ביצועים שלא נופלים מאלה של מנהלי השקעות מקצועניים. היא נתמכת במגוון רחב של מחקרים אקדמיים, משקיעים אגדיים ממליצים עליה באופן רחב, וגם השחקנים המוסדיים מחבקים אותה. למעשה היא כל כך פשוטה שגם אנשים חסרי השכלה פיננסית רשמית יכולים להפוך לגורואים ומחנכים בתחום. אני מתקשה לחשוב על מקבילה לעניין בתחום אחר. ולצד זה, נדמה לי שיש מי ששכח שאסטרטגיות השקעה אינן דתות. אסטרטגיות השקעה נועדו לשרת את המשקיע, ולא להיפך. האסטרטגיה היא שצריכה להתאים את עצמה לנסיבותיו המשתנות של המשקיע. משקיע שחרד להפר את \"עיקרי האמונה\" עלול למצוא עצמו מנהל תיק השקעות בלתי מותאם, ותיק השקעות בלתי מותאם הוא כזה שבלתי-אפשרי להחזיק לטווח ארוך. באופן פרדוקסלי, אם \"סיכון\" מוגדר בתור פוטנציאל להפסד מוחלט ובלתי חוזר של כסף, דווקא תיק מחקה מדדים (עם הטייה מובהקת לחברות מגה-טק יקרות) שאינו מותאם להעדפות הסיכון של המשקיע עלול להיות מסוכן יותר מתיק נכסים מניבים, בין אם הנכסים הללו הם דירות להשכרה או מניות דיבידנד. זה אולי פחות מורגש בשנה כמו 2024 בה ה-S&P 500 טס 30%~. מנגד, בשנים שבהן התשואה שלילית, קל יותר להחזיק מעמד כשתיק ההשקעות משלם לך בשוטף. מה שמוביל למוקש העיקרי – האם, לאור התפוצה הגדולה של הבלוג הזה, יש לי אחריות מיוחדת כלפי קוראיי? האם בציון העובדה שאני נוקטת בפעולה פיננסית כלשהי, אני נותנת לה חותם כשרות שמעודד אחרים לעשות את אותו הדבר? בישראל יש אינספור יוצרי תוכן פיננסי. רבים מהם יאמרו שהם רואים בחינוך פיננסי של ההמונים בבחינת ייעוד, אפילו \"שליחות\". מה אגיד ומה אומר, טוב שיש אנשים כאלה. אני יצרתי את הקורפוס של הסולידית לפני הכל בשביל עצמי. אני נהנית מהכתיבה. אני אוהבת לזקק מחשבות ערטילאיות וחמקמקות וללכוד אותן לכדי מילים. זו הפורטה שלי. אני הפכפכה, אמוצונלית, דחיינית כרונית ואלוהים עדי שאני גרועה עם בני אדם. אבל כתיבה היא משהו שאני מרגישה שאני טובה בו. כך שהבלוג הזה הוא לפני הכל   שלי, עוגן מנטלי ודרך עבורי לתעל יצירתיות ולחולל משמעות בעולם נטול משמעות. אם אחרים מפיקים ממנו ערך – זה בונוס נלווה. אני כותבת את זה כדי לומר שאני אמנם כותבת כאן וברשתות על פיננסים, אבל לא רואה עצמי כמחנכת פיננסית. הקטגוריה הזו שמורה לגדולים ממני, מבוגל עד באפט. ובעוד שהבלוג הזה הוא חלק מרכזי מחיי וערוץ לזיקוק תובנות דרך מסננת חיי האישיים, אני בוודאי לא רואה בו \"שליחות\". וזה חשוב, מכיוון שבעוד שיוצרי תוכן שמעמידים את תכניהם למכירה, כמוצר חינוכי מוגמר, חבים מידה של אחריות כלפי לקוחותיהם, אני מאמינה שבבלוגים חצי-אישיים כגון זה, הנטל הוא על הקורא להפעיל חשיבה ביקורתית, להבחין בין חייו ונסיבותיו האישיים למסננת חייה ונסיבותיה של המחברת, ולקחת אחריות בלעדית על החלטותיו ולהסתמך רק על מה שרלוונטי לחייו, בבחינת \"תוכו אכל קליפתו זרק\" או, כמאמרו של ברוס לי, \"Absorb what is useful, discard what is not, add what is uniquely your own.\". מבין שלל הפתרונות שהוצעו לפרדוקס הספינה של תזאוס, אני מתחברת לזה שהציעה הגישה האריסטוטלית: הספינה שומרת על זהותה לאורך זמן כל עוד צורתה ותכליתה נותרים קבועים, גם אם מרכיביה השתנו בחלוף השנים. התכלית של הבלוג הזה – אז כהיום – הייתה להעצים קוראים דרך לקיחת בעלות על כספם, ובמשתמע, גם על זמנם וחייהם. ברובד העמוק יותר, מעבר לעצמאות כלכלית, זהו בלוג על שינוי, טרנספורמציה, התפתחות והתאמה לנסיבות. השיטות השתנו, בחלקן גם התמתנו, אבל התכלית הזו נותרה כשהייתה. ■"},
{"url": "https://www.hasolidit.com/%d7%97%d7%a9%d7%99%d7%a4%d7%94-%d7%9c%d7%a4%d7%a7%d7%98%d7%95%d7%a8%d7%99%d7%9d-%d7%94%d7%a1%d7%95%d7%93-%d7%9c%d7%94%d7%a9%d7%91%d7%97%d7%aa-%d7%94%d7%aa%d7%a9%d7%95%d7%90%d7%94", "article_number": "post-4895", "category": "השקעות", "title": null, "body": "אוקי, אני מודעת לכך שעם כותרת סקסית כמו \"חשיפה לפקטורים\" הפוסט הזה הולך להיות ויראלי בערך כמו מעטפת אנתרקס. או שלא…  🙂 אבל מכיוון שהתחום הזה – המשווק בשנים האחרונות תחת השם \"בטא חכמה\" – הוא ה\"באזז\" הלוהט ביותר בעולם הפיננסי (ובהדרגה, גם במחוזותינו אנו), חשבתי לייחד לו פוסט נפרד, בתקווה שגם בני תמותה רגילים יוכלו להבין על מה הסיפור  (אם כי הפוסט הזה לא מיועד למשקיעים מתחילים). מטרותי במדריך הזה הן: 1) להסביר מהי השקעה מבוססת פקטורים, ומה בינה לבין השקעה פסיבית מסורתית והשקעה אקטיבית מסורתית. 2) לתאר אילו פקטורים מוכרים בספרות ובעולם ההשקעות כיום, וכיצד ניתן להיחשף אליהם. 3) לחוות את דעתי בעניין מנקודת המבט של משקיעה פאסיבית פוריטאנית. סיפורנו מתחיל בשאלה עקרונית, שהטרידה דורות של חוקרים ומשקיעים: כיצד ניתן להסביר את התשואה שמניב תיק מניות מסוים? הבה נתעלם לרגע מעלויות היקפיות כמו דמי ניהול, עמלות, מיסים וטעויות פסיכולוגיות של משקיעים — מה מסביר בתכל'ס את ההבדל בין תיק מנייתי A לתיק מנייתי B? איך זה שמניות מסוימות מניבות תשואה גבוהה מהממוצע, בעוד שמניות אחרות מניבות תשואה גרועה מהממוצע? השאלה הזו רחוקה מלהיות שאלה אקדמית עבשה. יש לה משמעויות אדירות בפרקטיקה: אם נדע לאפיין ולייחד קבוצות מסוימות של מניות שבאופן טיפוסי משיגות תשואה גבוהה מהממוצע, נוכל, תיאורטית, להטות את תיקי ההשקעות שלנו כך שיכללו יותר מאותן מניות, ועל ידי כך לשפר את ביצועי התיק בכללותו. הניסיון המשמעותי הראשון להשיב על השאלה הזו הוליד את   ( ) אי שם בשנות השישים של המאה שעברה. מודל ה-CAPM הניח שקיים יחס ישיר בין תנודתיות (סיכון) לתשואה. כידוע, מניות תנודתיות בהרבה בהשוואה לאגרות חוב ממשלתיות קצרות טווח. לכן, השקעה במניות צפויה (בתוחלת) להניב תשואה גבוהה יותר מהשקעה באג\"ח ממשלתי קצר. התשואה הגבוהה הזו היא פיצוי – או \"פרמיית סיכון\" – שהמשקיעים מצפים לקצור עבור עצם נטילת הסיכון הכרוך בהשקעה במניות. המודל הגדיר את הסיכון של שוק המניות באמצעות מדד בשם  . למניות \"מסוכנות\", שהתאפיינו בתנודתיות גבוהה מהממוצע (חישבו על חברות הייטק או ביומד), יוחסה  . למניות \"הגנתיות\", שהתאפיינו בתנודתיות נמוכה מהממוצע (למשל: חברות תשתית), יוחסה  . אם יש קשר בין סיכון לתשואה, זאת אומרת שמניות \"מסוכנות\", עם בטא גבוהה, צפויות להניב תשואה גבוהה יותר למשקיעים, בעוד שמניות \"הגנתיות\", עם בטא נמוכה, צפויות להניב תשואה נמוכה יותר. והרי לכם התשובה שנותן מודל ה-CAPM לשאלה המסתורית: כדי להסביר את התשואה מתיק מניות מסוים, צריך פשוט לבחון את הבטא של המניות הכלולות בו. ככל שהבטא של המניות בתיק גבוהה יותר, כך התשואה (והסיכון) תהיה גבוהה יותר, ולהיפך. אלא שבחלוף הזמן התחוור שמודל ה-CAPM לא מסוגל לתת הסבר משכנע לכל הבדלים בביצועי תיקי השקעות מנייתיים. נמצא שמלבד בטא, קיימים עוד משתנים, תכונות ומאפיינים של מניות, שהניבו למשקיעים בהן תשואה עודפת על השוק, לאורך תקופות ממושכות, במגוון תנאי שוק, ובשוקי מניות שונים ברחבי העולם. התכונות הייחודיות הללו זכו לכינוי  או  . והם אמורים לעשות לתיק ההשקעות שלכם מה שתרד עושה לפופאי. בתחילת שנות התשעים זיהו יוג'ין פאמה וקנת' פרנץ' כי \"מניות ערך\" – חברות שנסחרות בבורסה במחיר נמוך ביחס לשוויין האמיתי — הניבו ביצועים טובים יותר בהשוואה ל\"מניות צמיחה\". בנוסף הם מצאו, שמניות בעלות שווי שוק קטן (Small Cap) הניבו, בממוצע, תשואה גבוהה יותר ממניות בעלות שווי שוק גדול יותר. החוקרים שילבו את ממצאיהם במודל ה-CAPM, ויצרו את   כעת, כדי להסביר את התשואה מתיק מנייתי מסוים, לא מספיק רק לבדוק עד כמה המניות הכלולות בו רגישות לתנודתיות השוק ( יש לבחון אותן גם כנגד    . ככל שהמניות בתיק רגישות לכל אחד משלושת הפקטורים הללו, כך התשואה מהתיק צפויה להיות גבוהה יותר. בשנים האחרונות התרבו העדויות לקיומם של מחוללי תשואה נוספים, ובכללם   (מניות שמחירן האמיר לאחרונה),   (חברות רווחיות שנתוניהן החשבונאיים חזקים) ו  (מניות עם בטא נמוכה, שלמרבה התמיהה מניבות תשואה גבוהה מהממוצע). אדון בכל אחד מהם בהמשך הפוסט. הטענה העקרונית העולה מהמחקרים הללו היא שחשיפה או הטייה של תיק ההשקעות לפקטורים – כלומר, למניות המתאפיינות בתכונות מסוימות שבאופן היסטורי סייעו להן להשיג תשואה עודפת — יכולה לשפר את התשואה הכוללת מהתיק. פתאום אפשר להשביח את תיק ההשקעות באמצעות חשיפת יתר למרכיבי תשואה מסוימים — ממש כשם שמהנדסים מזון-על. חלק מבתי ההשקעות הסתערו על הממצאים הללו כמוצאות שלל רב. אם חשיפה לפקטורים מאפשרת להשיג תשואה עודפת, המשמעות היא שיש  דרך שיטתית \"להכות את השוק\". במילים אחרות – יש חלופה להשקעה פאסיבית במדדים \"טיפשים\". כזכור, מדדי המניות הרחבים המסורתיים — ת\"א 125, S&P 500, MSCI World ודומיהם –משוקללים לפי שווי שוק (=מחיר המניה בבורסה * הון המניות שהונפק). זאת אומרת שככל שהחברה גדולה יותר, משקלה במדד יהיה גדול יותר. משקיע פאסיבי שרוכש קרן מחקה על מדד מסורתי כזה, קונה למעשה את השוק כולו, וקוצר את התשואה הממוצעת שהניב השוק. ה\"בעיה\" עם הקרנות המחקות היא שהן חושפות את המשקיע למחולל תשואה אחד בלבד: הבטא, או סיכון השוק. השאלה הנשאלת היא מדוע להסתפק בבטא בלבד, כשעשרות שנות מחקר אקדמי הראו שישנם מחוללי תשואה רבים אחרים דוגמת ערך, ערך, גודל, מומנטום, איכות ותנודתיות נמוכה? או בגרסה השיווקית יותר של הטיעון: למה להסתפק ב\"בטא טיפשה\", כשאפשר להשיג ביצועים משופרים דרך חשיפה ל\"בטא חכמה\"? השלב הבא היה   למדדי השווי שוק המסורתיים. \"המדדים החכמים\" החדשים אינם מתיימרים לייצג את השוק כולו, אלא רק קבוצות של מניות בעלות תכונות ספציפיות – פקטורים —  שסוננו מבעד למסננת קריטריונים נוקשים. בהמשך נוצרו קרנות שנועדו לחקות את ביצועי המדדים החכמים הללו. אלו הן קרנות הסמארט בטא. השקעה מבוססת פקטורים נמצאת אם כן בתווך שבין השקעה פסיבית לחלוטין לבין השקעה אקטיבית לחלוטין. מצד אחד, בדומה להשקעה פסיבית, מדובר בקרנות מחקות מדדים שנבנו בהתאם לחוקיות ברורה. מצד שני, בדומה להשקעה אקטיבית, ישנו ניסיון מכוון להשיג תשואה עודפת על ביצועי המדד. עכשיו כשאנחנו מבינים על מה המהומה, זה הזמן להכיר את הפקטורים השונים לעומק. השקעת ערך מתמצה בזיהוי חברות איכותיות שמסיבה כלשהי השוק \"מעניש\" ומדרדר את מחירן בבורסה. משקיעי הערך מנצלים את מחירן הנמוך של המניות הללו כדי לרכוש אותן בזול, מתוך כוונה למכור אותן ביוקר לכשתתאוששנה. היסטורית, השקעה במניות כאלה איפשרה למשקיעים להשיג תשואה גבוהה יותר מתשואת השוק. אם לדייק, מניות ערך, כקבוצה, השיגו בממוצע תשואה גבוהה יותר ממניות \"צמיחה\" (שנוטות לגייס משקיעים ולהגדיל את רווחיהן בקצב גבוה מהממוצע) כקבוצה. התשואה העודפת הזו מכונה פרמיית הערך, או Value Premium, והיא קיימת בנפרד מהבטא.  כלומר: מניה עשויה להיות פחות תנודתית מהשוק, ועדיין להניב תשואה עודפת הודות לפרמיית הערך. בארה\"ב, פרמיית הערך מאז 1927 שווה כ-4.9% בשנה כתשואה עודפת. איך אפשר לזהות חברות שנסחרות מתחת לשווין האינטרינזי? ככלל, מחיר השוק של מניית ערך יהיה זול ביחס לנתונים הפונדמנטליים שלה, דוגמת רווחיה ( ), הונה העצמי ( ), הדיבידנדים שהיא מחלקת ( ), תזרים המזומנים שלה ( ) או מכירותיה ( ).  ככל שהיחסים הללו נמוכים יותר, כך אפשר לומר שהחברה זולה יותר, ולכן מחיר מניותיה עשוי לזנק כשמצבה ישתפר. יש משהו מאוד לא אינטואטיבי בעובדה שחברות שמשקיעים לא אוהבים מניבות תשואה גבוהה יותר ממניות שמשקיעים קונים בהמוניהם. איך אפשר להסביר את פרמיית הערך? ההסבר הפסיכולוגי הוא שמשקיעים נוטים להפריז בערכן של חברות צמיחה. הם מזרימים הון תועפות לחברות הללו בניסיון למצוא את הגוגל או האמזון הבאה, רק כדי לגלות מאוחר מדי שהן לא מספקות את הסחורה ושמחירן התנפח מעבר לכל פרופורציה. לעומתן, מניות ערך מתומחרות בחסר, ולכן יש להן פוטנציאל רב יותר לחזור לגדולה. ההסבר הסביר יותר הוא שמניות ערך פשוט מסוכנות יותר. אם מחיר המניה נמוך ביחס לנתונים הפונדמנטליים שלה, יתכן מאוד שמשהו דפוק לחלוטין בחברה הזו. מחיר השוק של החברה אמור לשקף את כל המידע הגלוי אודותיה. זאת אומרת שיש סיבה טובה שהשוק מעניש את החברה הזו: אולי יש לה חובות גבוהים, תנודות קיצוניות ברווחים, ביקושים קטנים למוצריה, קשיים בגיוס הון וכן הלאה. אם מניות הערך מסוכנות יותר, המשקיעים ידרשו פיצוי בדמות תשואה גבוהה יותר עבור נטילת הסיכון הכרוך בהשקעה בהן. הסיכון במניות ערך אמיתי מאוד, והתשואה שבצידן עלולה שלא להתממש מיד, או בכלל. קרן שמשקיעה בחברות ערך בלבד עלולה להניב ביצועים גרועים להפליא לאורך זמן, הרבה מתחת לביצועי השוק הכללי. כך למשל היה בארה\"ב ברוב שנות התשעים, או בשנים שלאחר משבר 2008.  אתגר נוסף הוא שאסטרטגיות ערך מורכבות ליישום – גם אם הצלחתם איכשהו להערים על השוק כולו ולזהות מניה שמתומחרת בחסר, קשה (פסיכולוגית) למכור אותן ברגע שמחירן עולה. בנוסף יש להיזהר גם ממלכודות ערך: לא כל מניה שמחירה נמוך בהכרח תתאושש אי-פעם. ישנן דרכים רבות להיחשף לפקטור הערך. בין היתר אפשר להזכיר את הקרן האירית iShares Edge MSCI World Value Factor, הנסחרת בבורסת לונדון תחת הסימול  . זוהי קרן צוברת, הגובה דמי ניהול של 0.3%, ועוקבת אחר מדד MSCI World Enhanced Value index, שבתורו מורכב ממניות ערך במגוון שווקים מפותחים בהתבסס על מכפיל ההון, מכפיל רווח עתידי ומכפיל תזרים מזומנים. היסטורית, השקעה בחברות קטנות יותר (במונחי שווי שוק – Small Caps) הניבה, בממוצע, תשואה גבוהה יותר מהשקעה בחברות גדולות וענקיות (Large Cap). מכאן שככל שהחברה קטנה יותר, תוחלת התשואה מהשקעה בה גבוהה יותר. זוהי פרמיית הגודל (Size Premium), ומבחינה היסטורית היא שווה בין 2% ל-4% כתשואה עודפת. ההסבר השכיח לפקטור הגודל הוא שמניות בעלות שווי שוק קטן מסוכנות יותר מאחיותיהן הגדולות. חברות קטנות רגישות יותר לשינויים בתנאים המאקרו-כלכליים; יכולתן לגייס הון בדרך כלל מוגבלת יותר; הסיכויים לקריסה או לחדלות פירעון ככלל גבוהים יותר; התנודות במחירי המניות שלהן נוטים להיות קיצוניים יותר, וסחירותן / נזילותן – דלילה יותר (בין היתר עקב כיסוי מועט על ידי אנליסטים או משקיעים מוסדיים). לאור הסיכונים הללו, המשקיעים מצפים לקבל פיצוי בדמות תשואה עודפת. חשוב להדגיש שפרמיית הגודל פחות עקבית ואוניברסלית בהשוואה לפרמיית הערך. יש הטוענים שפרמיית הגודל נעלמה, או לכל הפחות התכווצה משמעותית, ככל שנעשה קל יותר להיחשף למניות בעלות שווי שוק קטן באמצעות קרנות על מדדי מניות כמו Russell 2000 ודומיו. זו אולי הסיבה שה-S&P 500 הניב תשואה שנתית גבוהה יותר ממדד Russell 2000 ב-30 השנים האחרונות. בעיה אחרת היא שאין הגדרה עקבית, אוניברסלית, של מניות בעלות שווי שוק קטן. למשל, מניות בעלות שווי שוק גדול במונחים ישראליים הן מניות קטנות במונחים אמריקאיים. אחת הדרכים להיחשף למניות קטנות בקנה מידה גלובאלי היא באמצעות הקרן האירית WDSC מבית SPDR. הקרן עוקבת אחר מדד MSCI World Small Cap, המשקף את ביצועיהן של חברות בעלות שווי שוק קטן במגוון שווקים מפותחים ברחבי העולם. הקרן גובה דמי ניהול של 0.45% בשנה. פקטור המומנטום הוא אחד ממחוללי התשואה העוצמתיים ביותר – והמורכבים ביותר להבנה (ולמימוש בפועל). \"מומנטום\" מתייחס למגמות במחירי המניות בשוק. התאוריה המקובלת היא שמחירי המניות נוטים להתכנס לממוצע בטווח הארוך. כך, גם אם מניה מסוימת עלתה מאוד, או ירדה מאוד, בחלוף פרק זמן ארוך מספיק היא צפויה לחזור למחיר הממוצע שבה היא נסחרת. ואולם היפוך המגמה הזה לא קורה מיד. חוקרים הצביעו על כך שלמניות שעלו בערכן לאחרונה יש נטיה, בממוצע, להמשיך ולטפס בטווח הקצר-בינוני (באופן טיפוסי, עד 12 חודשים), בעוד שמניות שירדו בערכן נוטות להמשיך ולהידרדר בפרק זמן מקביל. המומנטום החיובי (או השלילי) מקנה למחולל התשואה הזה את שמו. משקיעי מומנטום, לפיכך, ירכשו מניות שמחירן זינק לאחרונה, ויימנעו (או אפילו ימכרו בחסר – שורט) מרכישת מניות שמחירן ירד לאחרונה.  כלומר, במקום לקנות בזול ולמכור ביוקר, משקיעי מומנטום מבקשים לקנות ביוקר – ולמכור אף יותר ביוקר. גם כאן יש משהו לא אינטואיטיבי. כמשקיעים פסיביים אנחנו הרי יודעים שמרדף אחרי תשואות עבר בדרך-כלל מסתיים באסון. אבל זה בדיוק מה שאסטרטגיית מומנטום מנסה לעשות: ניסיון שיטתי, מבוסס כללים (להבדיל מאמוציות), לקנות מניות שעלו בערכן, בהתבסס על נקודות כניסה ויציאה מוגדרות. חוקרים חילצו מהאסטרטגיה הזו \"פרמיית מומנטום\" עצמאית. הם גילו שמאז 1927, חשיפה לפקטור המומנטום הניבה למשקיעים בשוק המניות האמריקני תשואה שנתית עודפת של 9.62% מעבר לתשואת השוק. התשואה הזו כה מדהימה, עד כי יש הטוענים שמשקיעים אקטיביים שמצליחים להכות את השוק חייבים למעשה את רוב התשואה שהם משיגים לפקטור המומנטום. יתרון משמעותי נוסף של פקטור המומנטום הוא שבאופן היסטורי, הייתה לו קורלציה שלילית עם מחוללי תשואה אחרים, דוגמת פקטור הערך. זאת אומרת שפקטור המומנטום עשוי להניב ביצועים טובים בזמן שפקטור הערך מניב ביצועים גרועים, ולהיפך (אם תחשבו על זה, מדובר למעשה באסטרטגיות כמעט הפוכות: פקטור הערך מבקש להשיג תשואה עודפת בהתבסס על התכנסות לממוצע בטווח ארוך, בעוד שפקטור המומנטום מתמקד בטווח הקצר והבינוני שלפני התכנסות לממוצע). כזכור, קורלציה שלילית היא \"הגביע הקדוש\" בכל הקצאת נכסים, משום שהיא מאפשרת להקטין את התנודתיות הכוללת בתיק בתקופות סערה, מבלי לפגוע בתשואה. הסברי אפשרי לפקטור המומנטום הוא שהסיכון ל\"היפוך מגמה\" גובר ככל שמחיר המניה מתייקר, ומכאן שמניות מומנטום מסוכנות יותר ולכן \"פרמיית המומנטום\" קיימת כפיצוי עבור השקעה בהן. נראה שההסבר המשכנע יותר הוא ההסבר ההתנהגותי: משקיעים נוטים להגיב לאט מדי, או מהר מדי, למידע חדש שמתפרסם על החברות השונות. חלקם ממהרים להשקיע את כל כספם ולנפח את מחיר המניה. אחרים מחזיקים מניות גרועות ולא נפטרים מהן משום שהם מסרבים להכיר בהפסד. פחד, חמדנות ושאננות מובילים את עדרי המשקיעים להסתער על מניות שטיפסו בערכן, ולברוח ממניות שירדו בערכן. משקיעי המומנטום מבקשים לנצל את החולשות האנושיות הללו כדי לקצור תשואה עודפת. לפקטור המומנטום בסיס אקדמי מוצק.  הבעיה היא שכמשקיעים,  קשה מאוד לקצור את פרמיית המומנטום בפרקטיקה. מכיוון שה\"מומנטום\"  המדובר הוא בהגדרה לטווח קצר-בינוני, כל אסטרטגיה שמבקשת לממש אותו תכלול הרבה מאוד פעולות קנייה ומכירה, שמשמעותה שיעור תחלופה גבוה של נכסים. זה כמבן צפוי לייקר מאוד את דמי הניהול, את העמלות ואת היבטי המיסוי הכרוכים במימוש האסטרטגיה, באופן שיכרסם בתשואה. לכך יש להוסיף את העובדה, שדבר אינו מובטח, וגם חשיפה למומנטום עלולה הוביל לתקופות ארוכות וממושכות של  שפל ולביצועי חסר ביחס לשוק הכללי. בנוסף, היצע מוצרי ההשקעה מבוססי המומנטום הוא יחסית מצומצם ולא שקוף. אין הרבה מוצרי מדף שזמינים בעלות נמוכה שהם הגיוניים למשקיעים להשקיע באופן לגיטימי בפקטור הסיכון הזה. הקרן האירית IWMO עוקבת אחר מדדי MSCI World Momentum index, המורכב ממניות שמחיריהן עלו ב-6-12 החודשים האחרונים מתוך הנחה שהן תוספנה להתייקר בעתיד.  הקרן גובה דמי ניהול של 0.3% בשנה. לכאורה אין שום דבר מרעיש בטענה שחברות איכותיות או רווחיות הן השקעה מצוינת. יתרון תחרותי, נתונים חשבונאיים חזקים, מינוף נמוך ורווחים יציבים הם נתונים שנרצה לראות בכל חברה שבה אנו משקיעים את כספנו. אלא שאם החברה באמת כה איכותית, נצפה שמחיר השוק שלה ישקף זאת ויהיה גבוה בהתאם – כי על סחורה טובה משלמים הרבה. הבעיה היא שככל שהמחיר גבוה יותר, כך תוחלת התשואה מההשקעה נמוכה יותר. הרי זה מה שמשקיעי הערך – חובבי המניות ה\"זולות\" — אומרים לנו כבר שנים! וכאן פקטור האיכות הופך למעניין: היסטורית, השקעה בחברות \"איכותיות\" בשוק האמריקני הניבה תשואה עודפת של כ-4% בשנה, ללא קשר לבטא של אותן חברות או למחיר (הגבוה) שבו הן נסחרות.  כלומר, קיימת פרמיית איכות \"עצמאית\". יש הרבה מאוד דרכים להגדיר איכות, אולם כיום המדד המקובל הוא הרווח הגולמי של החברה, קרי ההפרש שבין ההכנסה ממכירות לבין עלות המכר. מדדים אחרים בוחנים את שיעור התשואה על ההון, יחס מינוף ומידת השונות ברווחים משנה לשנה. קשה להסביר את פקטור האיכות. בעייתי לומר שהפקטור קיים כפיצוי עבור נטילת סיכון עודף: הרי למה שחברה איכותית, יציבה ורווחית תיחשב מסוכנת יותר מחברה רעועה וממונפת? תשובה אפשרית היא שחברה איכותית נוטה למשוך מתחרים שעלולים לכרסם ברווחיה, ושהשוק מעניק פרמיה עבור הסיכון הזה. הסבר אחר נובע מכך שרוב המשקיעים שופטים ביצועי חברות על סמך הרווח הנקי שלהן (רווח בניכוי הוצאות עבור מחקר ופיתוח, פרסום, ושאר הוצאות  שנועדו לשפר את יכולת התחרות העתידית של החברה).  כתוצאה מכך הם \"מדלגים\" על חברות איכותיות עם רווח גולמי גדול אך רווח נטו בינוני-נמוך. קחו את אמאזון למשל: חברה שמבשך שנים הציגה רווח נקי בינוני בעקבות השקעה של מיליארדים מרווחיה הגולמיים בפיתוח רובוטים, מזל\"טים ושאר צעצועים שנועדו לשפר את מצבה בעתיד. ההשקעה הזו עשויה לאפשר לה לרסק את מתחרותיה בעתיד. אך באותה מידה היא עלולה גם להתגלות כפיל לבן.  כלומר, בהשקעות הללו יש סיכון, ויתכן שמשקיעים מפוצים עבור נטילתו. הקושי להגדיר את פקטור האיכות מביא לכך שכל אסטרטגיה שמבקשת לקצור את התשואה ממנו נוקטת בשיטות שונות לאיתור חברות \"איכותיות\". לדוגמה, הקרן האירית IWQU (בורסת לונדון) עוקבת אחרי מדד MSCI World Sector Neutral Quality index. המדד כולל מניות מ-24 שווקים מפותחים שנבחרו בהתאם ל-3 אינדיקטורים המשוקללים שווה בשווה: שיעור גבוה מרווחי החברה המוקצה לבעלי המניות כדיבידנד; רמות חוב נמוכות; ושונות נמוכה ברווחים. הקרן גובה דמי ניהול של 0.3%. תנודתיות נמוכה (Low Volatility) היא מעין אנומליה שניצבת בסתירה למודל ה-CAPM, ולמעשה, לתורת המימון כולה. בתמצית, זוהי התופעה המשונה שבמסגרתה דווקא מניות שמתאפיינות בסיכון נמוך (בטא נמוכה) נטו לאורך זמן להניב ביצועי יתר. מודל ה-CAPM מתבסס כזכור על ההנחה הנחה שיש לצפות לתשואה גבוהה יותר ממניות עם סיכון גבוה יותר. אבל עובדתית, כבר בתחילת שנות השבעים נמצא שלעתים דווקא חברות תנודתיות (מסוכנות) יותר מניבות ביצועי חסר, בעוד שמניות עם תנודתיות נמוכה נוטים להניב ביצועי יתר. האנומליה הזו קיימת בשווקים שונים ברחבי העולם, ואפילו בשווקי אג\"ח שונים. מכאן נגזר פקטור התנודתיות הנמוכה – חברות \"הגנתיות\" שמתאפיינות בביצועים יציבים יחסית גם כשהשוק בכללותו מתרסק. בדרך כלל אלה תהיינה חברות עם ביקושים \"קשיחים\", שאינם משתנים גם בתקופות מיתון: חברות מזון, תשתית, טבק וכדומה. על פניו זה נשמע טוב מכדי להיות אמיתי. תשואה עדיפה בסיכון מופחת? זה ממש כמו לאכול את העוגה ולהשאיר אותה שלמה. הרי למה לדחוף מניות יציבות כמקלות דינמיט לתיק ההשקעות כשאפשר לקבל ביצועים זהים בסיכון מופחת?! הסבר אפשרי לאנומליה הזו הוא שאנו נמשכים באופן טבעי למניות \"לוטו\", שהשקעה בהן היא בבחינת הכל-או-כלום. לכן, נבחר להשליך יהבנו על חברת ביומד יקרה ומסוכנת שלא הרוויחה עדיין שקל, ולא בחברת מזון משעממת שתמיד יהיה ביקוש למוצריה. כתוצאה מהביקוש הזה מניות עם בטא/תנודתיות גבוהה נוטות לזנק בערכן במהירות, באופן שמקטין את התשואה העתידית הצפויה מהן. התופעה הזו כאמור שכיחה פחות במניות עם תנודתיות נמוכה.  ככל שההטייה ההתנהגותית הזו תימשך, יש סיכוי שהאנומליה של תנודתיות נמוכה תשרוד. ואולם, ככל פקטור, אין שום ודאות שחשיפה לתנודתיות נמוכה תניב ביצועי יתר בעתיד, ויש סבירות קרובה למוחלטת שהיא תניב ביצועי חסר מתישהו בעתיד. כך, למרבה האירוניה, ככל שמוצרי השקעה שמחקים מדדי תנודתיות נמוכה נעשים נפוצים יותר, הם גם נעשים יקרים יותר, באופן שעלול להקטין את הפרמייה, ככל שישנה. מכאן שמשקיע שירכוש קרן \"תנודתיות נמוכה\" מתוך רצון להקטין את הסיכון בתיק ההשקעות שלו עלול להתאכזב מרות, ולגלות, בדיעבד, שמוטב  היה לו נחשף לאגרות חוב במקומן. אחת הדרכים להיחשף לפקטור התנודתיות הנמוכה היא באמצעות הקרן האירית MVOL (בורסת לונדון) העוקבת אחר מדד MSCI World Minimum Volatility index, בו נכללות מניות מ-24 שווקים מפותחים המתאפיינות בתנודתיות מזערית. הקרן גובה דמי ניהול של 0.3% בשנה. ישנן בנוסף קרנות ישראליות המאפשרות חשיפה למדדי תנודתיות נמוכה, דוגמת הקרן של מגדל (סימול:  , דמי ניהול: 0.5%) ואי.בי.אי (   , דמי ניהול: 0.5%) על מדדS&P 500 Low Volatility High Dividend; והקרנות של אלטשולר שחם על מדד ת\"א 125 (סימול:  , דמי ניהול: 0.8%) ועל שוק המניות הגרמני (סימול: 5120266 , דמי ניהול: 0.8%). בנוסף למוצרי השקעה שנתפרו במיוחד עבור  כל פקטור, קיימות גם קרנות מולטי-פקטור, שמבקשות לייצר חשיפה מקבילה לכל הפקטורים השונים באמצעות מוצר השקעה אחד. היתרון של מוצרים כאלה הוא בכך שהן מקנות פיזור משופר. כל פקטור עלול כידוע לחוות תקופה ממושכת של ביצועי-חסר, שבתורה עלול לגרום למשקיעים להתאכזב ולנטוש את האסטרטגיה בזמן הלא נכון. הפיזור העדיף בתיקי המולטי-פקטור, שנובע כאמור מקורלציה שלילית או נמוכה בין הפקטורים השונים (*), מאפשר להקטין את התנודתיות הכוללת של התיק, ובו בזמן להבטיח שתמיד תהיה חשיפה לפקטור המוביל. (*) ספציפית, ההיסטוריה (האמריקנית) מלמדת על קורלציה שלילית בין ערך ומומנטום; קורלציה אפסית בין גודל למומנטום; קורלציה נמוכה בין מומנטום ואיכות, ערך ואיכות וגודל ואיכות. חשוב להדגיש שקורלציות בעולם הפיננסי נוטות להשתנות לאורך זמן, והעבר אינו מעיד בהכרח על העתיד. זאת אומרת שאפשר בהחלט לתאר תרחיש שבו אסטרטגיית מולטי-פקטור תניב תשואה שלילית לאורך זמן. חלק מאסטרטגיות המולטי-פקטור פועלות כך שהן מסננות מניות לפי קריטריונים נוקשים של ערך, גודל, מומנטום ואיכות, מדרגים אותן, וכוללות את המניות הנבחרות במדד.  בדרך כלל מגבילים את משקלה של כל מניה במדד על מנת להבטיח שלא תהיה חריגה קיצונית מדי בהשוואה לשוק הכללי. כמה מקרנות המולטי-פקטור המובילות הן: Goldman Sachs Equity Factor World Index (בורסת שטוטגרט, סימול: SMLW, נסחרת באירו) אשר משקללת מניות מרחבי העולם על בסיס 5 הפקטורים: בטא נמוכה, גודל, ערך, מומנטום ואיכות. זוהי קרן סינטתית הגובה דמי ניהול של 0.65% בשנה. חלופה לכך היא הקרן IFSW (בורסת לונדון) של iShares, העוקבת אחר מדד MSCI World Diversified Multiple-Factor. מדד זה משקף את ביצועיהן של חברות בשווקים מפותחים ברחבי העולם, אשר עונות לקריטריונים של ערך, מומנטום, איכות וגודל. עם הממצאים האמפיריים קשה להתווכח. העובדה היא שמניות המתאפיינות בתכונות מסוימות – פקטורים — הצליחו, כקבוצה, להניב תשואה עודפת למשקיעים בהן לאורך זמן, בין אם כפיצוי עבור נטילת סיכון מוגבר, ובין אם כפועל יוצא של ניצול התנהגות עדרית של משקיעים. במילים אחרות, הטיית תיק ההשקעות לפקטורים דוגמת ערך, גודל, מומנטום, איכות ותנודתיות נמוכה איפשרה, לפחות בעבר, \"להכות את השוק\". אילו משמעויות יכולים משקיעים פאסיביים לגזור מכאן?  האם בעידן המדדים ה\"חכמים\" יש בכלל מקום להשקעה פאסיבית פשוטה במדדי שווי שוק \"טיפשים\" שלא הונדסו במיוחד כדי לכלול מניות \"מושבחות\" במחוללי תשואה אקזוטיים? ובכן, התשובה הקצרה היא כן. ככל שאני מעמיקה בתחום הבטא החכמה, כך אני הולכת ומשתכנעת שהשקעה פאסיבית בקרנות מחקות זולות על מדדי שווי-שוק רחבים היא (עדיין) הפתרון הטוב ביותר למשקיעים עצמאיים שמעוניינים לנהל את חסכונותיהם בעצמם. אטרקטיבית ככל שתהיה, השקעה מבוססת פקטורים סובלת מארבעה חסרונות מובהקים. : לבסיס האמפירי של תורת המימון יש עקב אכילס משמעותי: הוא מסתמך כולו על \"בקטסטינג\", קרי, נתוני העבר. התורפה הזו לא פוסחת גם על הממצאים בעניין הפקטורים. אין כל ערובה שהפרמיות הנלוות לפקטורים השונים תתקיימנה גם בעתיד – זוהי קפיצה לוגית שאינה מתחייבת בהכרח מהנתונים. בנוסף, כעת כשהפקטורים הללו ידועים לכולם – או לפחות ל-3 הקוראים ששרדו עד כאן — יש להניח שהפרמיות תקטנה בהדרגה, שעה שיותר ויותר כסף יזרום לקרנות הפקטורים וההבדל ביניהן לבין השוק הכללי ילך ויתמוסס. קשה מאוד לזקק תובנות אקדמיות לאסטרטגיית השקעה מעשית. חלק מהפקטורים עצמם מעורפלים מבחינת הגדרתם המדויקת, טווח הדגימה שלהם קטן יותר, וההסברים שעומדים מאחוריהם אינם משכנעים לחלוטין. יש אינסוף דרכים לבנות מדדי איכות או מדדי מומנטום, מבלי שלאסטרטגיה שאימצו עורכי המדד תהיה זיקה כלשהי למחקר האקדמי. במילים אחרות, אפילו אם הפקטור קיים, מוצר ההשקעה עצמו עלול שלא לממש אותו בהצלחה. גרוע מכך, בהיעדר תואר שני במימון, לא תהיה לכם כל דרך מעשית לדעת עד כמה המוצר עצמו מצליח לקצור את הפרמיה שנדונה בספרות, כל שכן להשוותו למוצרי סמארט בטא אחרים. 3)  :  הפקטורים השונים נראים מעולה על הנייר, עם תשואה עודפת של 4% ומעלה על פני השוק. הבעיה היא שהאקדמאים שתיעדו את הביצועים הללו נטרלו עמלות, דמי ניהול, מיסים ומגבלות על מכירה בחסר. זה בערך כמו שיצרני רכב מודדים נתוני צריכת דלק תוך אטימת חרכים והסרת מראות צד. קרנות הבטא החכמה כמעט בהגדרה תהיינה יקרות יותר בהשוואה למדדי שווי שוק (עקב הוצאות ניהול השקעה גבוהות כמו מסחר תכוף, מרווחים גדולים בין מחירי קנייה ומכירה ועוד). העלות הזו בתורה תשחק כל תשואה עודפת שתושג עקב החשיפה לפקטורים, ככל שתושג. אם נסכים שחשיפה לפקטורים כרוכה בסיכון גבוה יותר, נרצה כמובן לקבל תשואה גבוהה יותר. דמי ניהול גבוהים פוגעים בתשואה הזו, ובשל כך נפגעת גם הכדאיות של המוצרים הללו. 4)  : בפועל, משקיעי ה-\"בטא החכמה\" סוטים מתיק השוק בניסיון להשיג תשואה עודפת, כלומר, להכות את השוק. הצרה היא שהשקעה מבוססת פקטורים עלולה להניב תשואת חסר במשך שנים ארוכות. לא קל  לשאת את המחשבה שמוצר ההשקעה המהונדס והמושבח שרכשת מפגר אחרי מקבילו הטיפש. משקיעים כאלה עלולים להתייאש במהירות, להסיק שהאסטרטגיה לא עובדת, ולקפוץ חיש מהר לאסטרטגיה הבאה. למשקיעים פסיביים, שמלכתחילה לא מבקשים להכות את השוק אלא לחקות אותו בעלות מזערית, עמידים יותר בפני הטיות פסיכולוגיות כאלה. בהתחשב בחסרונות הללו, אני סקפטית לגבי קרנות הבטא החכמה. בעיני, קרן מנייתית מחקה וזולה על מדד שווי שוק עולמי היא עדיין הפתרון הטוב ביותר בהיבטי עלות, פיזור ופשטות. זו השקעה שמשקפת אמונה בקפיטליזם העולמי, וביכולתו של השוק להקצות משאבים (בענייננו: את הכסף שלכם) בצורה היעילה ביותר (בענייננו: המקום בו הוא יניב את התשואה הגבוהה ביותר). אם אין לכם יתרון על פני השוק ואינכם יודעים משהו שמיליוני משקיעים אחרים אינם יודעים, אולי מוטב לתת לשוק לקבל את ההחלטות. חשיפה לפקטורים, במובן זה, היא ניסיון להערים על השוק – כאילו אתם יודעים משהו שלא ידוע לאחרים – בניסיון להשיג תשואה עודפת. כך משקיעים אקטיביים חושבים. \n לא מחזיקה ולא ממליצה על אף אחד מניירות הערך הנזכרים בפוסט זה. הפוסטים שלי אינם מהווים תחליף לייעוץ השקעות המותאם לצרכיו של כל אדם."},
{"url": "https://www.hasolidit.com/%d7%a4%d7%99%d7%a8%d7%9e%d7%99%d7%93%d7%aa-%d7%94%d7%a6%d7%a8%d7%9b%d7%99%d7%9d-%d7%a9%d7%9c-%d7%94%d7%9e%d7%a9%d7%a7%d7%99%d7%a2", "article_number": "post-4906", "category": "השקעות", "title": null, "body": "כמשקיעים עצמאיים אנו נדרשים לקבל שורה של החלטות: מתי, כמה, איך, היכן, במה ולמשך כמה זמן אנו מתכוונים להשקיע. ההחלטות הללו כולן חשובות, במובן זה שכל אחת מהן משפיעה על התשואה הצפויה מתיק ההשקעות, על התנודתיות שלו, ועל מצבנו הפיננסי בעתיד.   למרות חשיבותן, תהיה זו טעות לייחס משקל שווה לכל אחת מההחלטות הללו. חלקן, אחרי הכל, חשובות יותר, וחלקן חשובות פחות. למעשה, אפשר לדרג את ההחלטות הפיננסיות השונות על פי חשיבותן, בדומה  . מאסלו טען, בתמצית, שיש לתת מענה לצרכים הבסיסיים יותר בפירמידה לפני שמתמקדים בצרכים נשגבים יותר. כך, למשל, אדם זקוק למזון ולמים לפני שיוכל לממש את הצורך בהשתייכות לקהילה או להגשמה עצמית. הרמה התחתונה ב\"היררכיית הצרכים\" היא לפיכך הרמה החשובה ביותר, משום שהיא מהווה את ה\"בסיס\" למימוש כל יתר הצרכים. הרעיון הזה – שלפיו האסטרטגיה קודמת לטקטיקה – חל, לדעתי, גם בהשקעות לטווח ארוך בשוק ההון. הבעיה היא שמשקיעים רבים מרכזים את עיקר תשומת ליבם דווקא בקודקודה של הפירמידה, כלומר בהחלטות שחשיבותן היא הנמוכה ביותר. בפורום הסולידית, לדוגמה, אפשר למצוא שרשורים העוסקים בשאלות הרות גורל בסגנון \"האם להחליף קרן עם דמי ניהול של 0.5% בחלופה שגובה 0.4% בלבד?\" או \"האם להגדיל חשיפה למניות ערך בשווקים מתעוררים ב-2%?\" התמקדות בטפל, במיקרו-טקטיקה, בפרטי הפרטים, בניירות ערך ספציפיים, בתזמון שוק, בקיצוץ שברירי עלות וב-\"fine tuning\" של תיק ההשקעות עלולה לגרום לנו להחמיץ את התמונה הגדולה, ולהתעלם מהדברים שבאמת משפיעים על התשואה הכוללת. בפוסט הזה אני מבקשת להציג את הגרסא שלי ל\"פירמידת הצרכים של המשקיע\", ולדון בשלביה השונים מהחשוב פחות לחשוב ביותר. פורטלי שוק ההון בישראל (ולא רק) עמוסים לעייפה באינספור רעשי רקע ומסיחי דעת: כתבות על המניות הלוהטות ביותר, ההזדמנויות החמות ביותר, השווקים האטרקטיבים ביותר, תחזיות אנליסטים, כתבות יח\"ץ של / אודות מנהלי השקעות מוסדיים, התפלפלויות חסרות תוחלת כמו האם השוק יעלה או ירד בטווח הקצר, האם כדאי להיכנס עכשיו או לשבת על הגדר, וכן הלאה עד אין קץ. זה מובן, לכשעצמו — הרי הפורטלים הללו צריכים לייצר הספק, תעבורה והכנסות מפרסום. הבעיה היא שמשקיעים רבים – ובמיוחד המתחילים שבהם – עלולים לקבל מהרעשים הללו את הרושם המוטעה שאלמנטים טקטיים כמו תזמון השוק או בחירת ניירות הערך \"הטובים ביותר\" הם הם הדברים החשוב ביותר בבניית תיק ההשקעות. משקיעים אקטיביים  \" חשופים במיוחד להטיה הזו. אבל הם לא היחידים. גם משקיעים פסיביים ימצאו עצמם \"משותקים מעודף ניתוח\" בעקבות דיונים בשאלות מיקרו-טקטיות כמו הטיה לפקטורים, שיעורי חשיפה לשווקים מתעוררים, המח\"מ הראוי של פלח האג\"ח וכדומה, ובמקביל יתעלמו משאלות אסטרטגיות, שההשפעה הכוללת שלהן על ביצועי תיק ההשקעות גורלית בהרבה. כמאמר המשורר,  בחירת ניירות הערך בתיק ההשקעות היא אמנם חשובה, אך היא צריכה להתבסס על השלבים הנמוכים בפירמידה – לא ההיפך. במילים אחרות,  השאלה כיצד ניתן לבחור קרנות נאמנות שישיגו ביצועים עדיפים על מתחרותיהן בעתיד  . הממצא השכיח והעקבי ביותר במחקרים הללו הוא שדמי ניהול נמוכים הם המשתנה המסביר הטוב ביותר. כך, למשל,   שישנו מתאם חזק בין דמי ניהול נמוכים מהממוצע לבין ביצועים עודפים. זה הגיוני, אם חושבים על זה. דמי הניהול של המוצרים הפיננסים שאנו רווכשים באים באופן ישיר על חשבון התשואה מאותם מוצרים. המשמעות היא שלאורך זמן, הם צפויים לכרסם בה באופן משמעותי. לשם המחשה,  בהנחת תשואה היסטורית, ההבדל בין תשלום של 1% ל-0.1% בדמי ניהול על פני 30 שנה הוא לא פחות מ-150,000 ש\"ח (מוזמנים לשחק עם  ). מכיוון שהעלויות הללו נגזרות (באופן ודאי) מהתשואה, כל הוזלה של התיקה שקולה להגדלה אפקטיבית של התשואה. מובן גם שככל שאופק ההשקעה ארוך יותר והתיק גדול יותר, כך הצורך להפחית את דמי הניהול נעשה משמעותי יותר. מנגד, חשוב לזכור שההבדל בחיסכון בין דמי ניהול של 0.3% ל-0.25% הוא מינורי עד בלתי קיים. אלא שהיתרון הנלווה להחזקה במוצרים הפיננסים הזולים ביותר עלול להתבטל כמעט לחלוטין אם תיק ההשקעות שלכם אינו יעיל בהיבטי מס. בישראל מונהג כידוע מס רווחי הון שמחייב את כולנו לשלם מס על הרווחים מהשקעותינו.  דיני המס מבחינים בין אפיקי חיסכון פטורים ממס (דוגמת קרן השתלמות – עד לתקרה המוטבת), אפיקים הנהנים מדחיית מס עד למימוש הסופי (דוגמת קופת גמל להשקעה), ואפיקי חיסכון שאינם נהנים כלל מהגנת מס (חשבון ההשקעות הרגיל בבנק או בתיק ההשקעות). זה מאפשר לנו  . העקרון המנחה בבניית תיק השקעות יעיל בהיבטי מיסוי היא לספק את הגנת המס הטובה ביותר לנכס עם תוחלת התשואה הגבוהה ביותר. ובעברית: יש היגיון \"למלא\" את החשבונות הפטורים ממס בנכסי השקעה שהסיכוי שיניבו תשואה גבוהה הוא הגבוה הגבוה ביותר, כמו מניות. אנחנו רוצים להגן על הרווחים הללו מפני מיסוי. נכסים עם פוטנציאל תשואה נמוך יותר, כמו אגרות חוב ממשלתיות לא צמודות, אפשר להחזיק בחשבונות שאינם מוגנים ממס. זו הסיבה שאני חושבת שמכשירי חיסכון פטורים ממס צריכים להיות  . אם אתם מפוצצים את קרן ההשתלמות ו/או חשבונות הגמל שלכם שלכם באג\"ח ממשלתי או חלילה במזומן, ולחלופין משקיעים במניות בחשבונות שאינם מוגנים ממס, אתם אפקטיבית בוחרים לשלם מס וולונטרי למדינה. זה לא רק בעייתי מבחינה מוסרית (לטעמי) — זה הרסני מבחינה פיננסית! המס על רווחי הון הוא מס אחיד בשיעור 25% על כל רווח ריאלי. זאת אומרת שאם תיק ההשקעות שלכם רשם תשואה שנתית של 7% בשנה אחרי אינפלציה, 1.75% מזה הולך למדינה – יותר מקרן נאמנות אקטיבית!  חשבו על  בזמן שאתם מתלבטים בין קרן שגובה 0.3% לבין קרן שגובה 0.25%… ועדיין, אסור לתת לזנב המס והעלויות לכשכש בכלב. הצמיחה והיציבות של תיק ההשקעות חשובות בהרבה מהקטנת נטל המס וצמצום דמי הניהול. כך, אתם עשויים למצוא את עצמכם עם תיק יעיל וזול להפליא – אבל אם מדובר בקולקציה מוזרה של ניירות ערך שלוקטו יחדיו ללא רעיון מסדר והיגיון ברור, התשואה הכוללת של תיק ההשקעות שלכם תיפגע. הקצאת הנכסים בתיק ההשקעות – ובמיוחד ההחלטה איזה שיעור מהתיק להקצות לנכסי השקעה עתירי סיכון (דוגמת מניות, נדל\"ן וסחורות) ואיזה לנכסים שמרניים (דוגמת מזומן ואגרות חוב ממשלתיות) – היא ה\"סיפור האישי\" של תיק ההשקעות שלכם. הקצאת נכסים ראויה תשקף את הצורך, היכולת והרצון האישי שלכם ליטול סיכון פיננסי, שבתורם תלויים באופק ההשקעה של המשקיע (בשנים), במטרותיו וביכולתו להתמודד עם סיכון ולא לנטוש את הספינה כשהגלים סוערים. הקצאת הנכסים קובעת את פרופיל הסיכון / תשואה של תיק ההשקעות שלכם. ככל שהתיק נוטה יותר לאפיק המנייתי עתיר הסיכון, כך התשואה ממנו (בתוחלת) צפויה להיות גבוהה יותר. תיק שמוטה לנכסים שמרניים, לעומת זאת, יתאפיין בתנודתיות נמוכה יותר (ולכן יקנה לכם שלוות נפש), אבל התשואה ממנו (בתוחלת) צפויה לפגר בהרבה אחרי תיק השקעות מנייתי. אין דרך לבחור את הקצאת הנכסים המושלמת אלא בדיעבד, ולכן חשוב   שתאפשר לכם לישון היטב בלילה מבלי למכור בפאניקה בפעם הבאה שבה השוק יקרוס (והוא יקרוס). מטבע הדברים,   וחשובה בהרבה מיעילות המס, מעלותו הכוללת של תיק ההשקעות, או מניירות הערך הספציפיים שתבחרו לקנות. כך, לדוגמה, אם בניתם תיק יעיל וזול, אבל בחרתם להקצות רק 10% ממנו לנכסים עתירי-סיכון, התשואה שלכם צפויה להיפגע. אני מעט מוטרדת, בהקשר הזה,  : נראה שאנשים אמנם הפנימו את החשיבות של דמי ניהול נמוכים, אבל אם המשמעות היא שאדם צעיר יוותר על קרן פנסיה מנייתית יקרה לטובת קרן פנסיה אג\"חית/שקלית זולה, סימן שיש לו בעיה בסדרי העדיפויות! יתכן שהקצאת הנכסים שהגדרתם בתיק ההשקעות משקפת במדויק את סיבולת הסיכון ואת הצרכים הפיננסיים המיוחדים שלכם. אבל אם כל התיק שלכם מרוכז, למשל, בניירות ערך שהנפיקו  , אתם חושפים אותו לסיכון ייחודי, לא-שיטתי ובלתי מפוצה, הנלווה להשקעה במדינה אחת בלבד. דמיינו תיק השקעות הכולל 10 מניות שנבחרו באקראי. אם נגדיל את המספר ל-20 מניות, תוחלת התשואה מהתיק תישאר זהה, אבל הסיכון יפחת. ואם נחזיק מאות או אלפי מניות שנבחרו באקראי, תוחלת התשואה עדיין תישאר זהה, והסיכון יפחת אף יותר. כלומר: פיזור מאפשר הקטנת סיכון, ללא עלות. זהו מופע נדיר של \"ארוחת חינם\" בעולם ההשקעות. הפיזור מאפשר לנו לבטל \"סיכונים לא שיטתיים\" הכרוכים בחשיפה ליבשות, מדינות, תעשיות וחברות ספציפיות. אסור להקל ראש ביתרונותיה של ההגנה הזו. כפי שיעידו המשקיעים בחברת  (2001), בתעשיית ההייטק  (2002) או   (1989), הסיכון הנלווה לריכוז כל הביצים בסל אחד הוא אמיתי. . מכיוון שאיש אינו יודע אילו מניות, ענפים ושווקים יניבו את התשואות הגבוהות ביותר או הנמוכות ביותר, הפתרון הזהיר הוא לפזר את האחזקות בכל רחבי הגלובוס, ועל ידי כך להבטיח חשיפה לשוק כולו.  אם הבחירה היא בין הגדלת הפיזור בתיק לבין ייקור עלות התיק – לעולם אעדיף להגדיל את הפיזור. תיק השקעות מפוזר, יעיל וזול איננו ערובה להצלחה בשוק ההון. כל האלמנטים הללו מתגמדים לעומת התנהגותו של המשקיע עצמו. היכולת לדבוק בהקצאת הנכסים חשובה בהרבה מהרכבה המדויק של הקצאת הנכסים. מוח הקוף המבוית שלנו, שנועד להגיב לאיומים בטווח הקצר, לא ערוך להתמודד עם פעילות כמו השקעה לטווח של עשרות שנים. כשאנחנו מזהים סכנה, אנחנו חשים צורך עז לפעול, להגיב, \"לעשות משהו\" – במיוחד כשאנחנו רואים את כל מי שסביבנו נמלט כל עוד נפשו בו.   היא אמיתית. הצרה היא שתגובות אמוציונליות כאלה – פחד, חמדנות, אופוריה, פאניקה, ספקולציה, קנאה – מקשות על קבלת החלטות ראויה, גורמות לנו לקנות ביוקר ולמכור בזול, וכך מעמידות בסיכון את שלומו של תיק ההשקעות שלנו. טקטיקן צבאי גאון, בלשונו של נפוליאון, הוא מי שיכול לעשות את הדבר הממוצע בשעה שסובביו משתגעים. כך גם בשוק ההון. מדיניות של \"קנה והחזק לטווח ארוך\" עובדת רק אם עושים זאת  . זו לא חוכמה לקנות ולהחזיק כשהשווקים עולים והמסכים צבועים בירוק עז. ראיתי כבר אנשים מצהירים באומץ שהם משקיעים לטווח הארוך, רק כדי למצוא אותם מכורבלים ורועדים בתנוחת עובר כשהשוק יורד 2%. הפתרון הוא לכרות עם עצמכם \" \", לחתום עליו ולהתחייב לא לסטות ממנו. קשרו עצמכם לתורן הספינה ואטמו את אוזניכם לשירת הסירנות. נפילות חדות בשווקים הן חלק נורמלי וטבעי ממה ששווקי המניות עושים כבר למעלה מ-200 שנה.  ללא \"תכנית לשעת משבר\", שתנחה אתכם בדיוק כיצד להתנהג, התנודתיות של השוק תשחט את התיק שלכם ותגרום לכם לנעול הפסדים. זכרו: בהשקעות לטווח ארוך – כמו בטניס, שחמט ואיגרוף — הימנעות מטעויות חשובה יותר מביצוע מהלכים נהדרים. משקיעים טובים יודעים שהם לא יכולים לשלוט בשוק – אבל הם בהחלט שולטים על החומר האפור שבין אוזניהם. עצבי ברזל ומשמעת של נזיר טיבטי לא ממש יסייעו לכם אם אתם מתחילים להשקיע בגיל מאוחר. ככל שמתחילים להשקיע בגיל מוקדם יותר, כך אתם יכולים להגיע לחירות כלכלית מהר יותר, ולצפות לתשואה גבוהה יותר על חסכונותיכם. הסיבה לכך קשורה לאפקט הריבית דריבית –  . לצורך המחשה: וורן באפט שווה היום 73 מיליארד דולר. 72.7 מיליארד מההון שלו הוא עשה אחרי גיל 50. ריבית דריבית היא אמיתית, ומי שלא מבין את זה – משלם את זה. בהנחה ששאר התנאים שווים, אדם ששמתחיל להשקיע בגיל 20 ימצא עצמו עם תיק השקעות גדול בהרבה מחברו שהתחיל להשקיע סכומים גדולים יותר, אך 10 שנים מאוחר יותר.  המשמעות של דחיית המועד בו מתחילים להשקיע היא ש . זמן, לצד הון אנושי, הוא הנכס העיקרי של משקיעים צעירים. אבל הוא נכס מתכלה. אם נדמה לכם שאתם צעירים מכדי להתחיל להשקיע, קחו בחשבון שכל יום שחולף בלי שאתם משקיעים משמעותו שאפקט הריבית דריבית מאבד מעוצמתו. זכרו גם שעצם העובדה שאתם מושקעים לטווח ארוך חשובה בהרבה מתזמון הכניסה והיציאה מהשוק באופן טקטי. תזמון שוק הוא משחק שאפשר רק להפסיד בו. היכולת לחיות   מתחת לרמת ההכנסה היא  , והבסיס המוצק של פירמידת הצרכים של המשקיע. החוכמה היא לא לחיות בגבולות ההכנסה (\"לסגור את החודש\"), ולא מתחת לגבולות ההכנסה (לחסוך 10% בחודש) – הרי אם אתם מכניסים 20,000 ש\"ח בחודש ומוציאים 19,500 ש\"ח, זה לא מספיק. כדי ליצור עושר, צריך לחיות   מתחת לרמת ההכנסה, כך שניתן יהיה לחסוך   30% בשוטף. הרגלי חיסכון בריאים, במיוחד בשנים הראשונות, חשובים יותר מכל אסטרטגיית השקעה. גיבוש תכנית ההשקעה, צמצום העלויות והמיסים, הקצאת הנכסים ופיזורם – כולם נדרשים כדי למקסם את התשואה על החיסכון. החיסכון, במילים אחרות, קודם לכל. (*) אם לא חוסכים דבר, אין מה להשקיע, ושום מעשה קוסמות פיננסי לא יפצה על אובדן התשואה שייגרם בשל כך. (*) אמנם, ככל שהתיק גדל ואופק ההשקעה מתקצר, שיעור החיסכון נעשה משני ביחס להקצאת הנכסים, שתיבנה במטרה לשמור על ערך התיק ולא למקסמו. אמצו / פתחו השקפת עולם שמתיישבת עם דחיית סיפוקים. הירתעו מסגנון חיים ממונף, מינוסים והלוואות. התמקדו בעצמכם, לא במה שיש לאחרים. סגלו לעצמכם מיומנויות מחייה שיאפשרו לכם להשיג תמורה זהה בפחות כסף.  תמקדו בבניית השווי הנקי שלכם — הערך השקלי של הנכסים שבבעלותכם פחות ההתחייבויות שלכם. זכרו שאתם לא סתם \"שמים כסף בצד\". הכסף שאתם חוסכים הוא אנרגיית חיים אצורה. כשאתם חוסכים, אתם \"קונים\" זמן פנוי, עצמאות וחירות. ואלה הדברים הטובים ביותר שכסף יכול לקנות."}